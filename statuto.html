---
layout: default
title: Statuto
---

<div class="container">

<h3> ARTICOLO 4 - FINALITA' E CARATTERISTICHE </h3>

<ol>
<li>L'Associazione non ha fini di lucro e nasce da un desiderio di autentica corresponsabilità dei laici della Comunità Pastorale Giovanni Paolo II, costituita dalle parrocchie di Santa Maria Goretti e San MArtino in Greco, a Milano, per il sostegno delle attività non di culto, ma comunque di valore sociale, che si svolgono nell’ambito delle parrocchie; attività che sono realizzate a vantaggio di tutti gli abitanti del territorio, non solo per i fedeli, nel pieno spirito di inclusione e accoglienza che caratterizza la fede cristiana.

<li>L’Associazione considera perciò queste attività e i luoghi in cui si realizzano, un valore sociale che i laici hanno ereditato e che sono chiamati a custodire e trasmettere alle nuove generazioni, perché anche esse possano trarne beneficio. “A voi infatti ho trasmesso, anzitutto, quello che anch'io ho ricevuto” 1Cor 15,3.

<li>L'Associazione, pertanto, si prefigge il perseguimento di finalità sociali sviluppando, promuovendo, coordinando e gestendo, come espressione di partecipazione, solidarietà e pluralismo, iniziative e servizi finalizzati a favorire attività culturali ed artistiche, ricreative, motorie sportive dilettantistiche, di turismo sociale e formative.

<li>Nel perseguimento delle finalità di cui sopra l'Associazione intende valorizzare atteggiamenti e comportamenti attivi degli associati, volti a dare un contenuto sociale al tempo libero, al fine di determinare le migliori condizioni per una più elevata qualità della vita, perseguendo i propri fini senza alcuna discriminazione e garantendo, in particolare, le pari opportunità tra uomo e donna e i diritti inviolabili della persona.

<li>In particolare, l'Associazione intende perseguire le proprie finalità nell'ambito:
<ol type="a">
<li>beneficenza, del sostegno  a  distanza,  della cessione  gratuita   di alimenti o prodotti di cui alla legge  19  agosto  2016,  n.  166, e successive modificazioni, o erogazione di denaro, beni  o  servizi  a sostegno di persone svantaggiate o delle attività di interesse generale a norma dell'articolo 5 del Codice del Terzo Settore,
<li>dell'organizzazione e gestione di attività culturali, artistiche o ricreative di interesse sociale, incluse attività, anche editoriali, di  promozione e diffusione della cultura e della pratica del volontariato e delle attività di interesse generale di cui all'articolo 5 del Codice del Terzo Settore.
</ol>
<li>L'Associazione potrà chiedere l'affiliazione ad un’Associazione Nazionale di promozione Sociale, ferma restando la piena indipendenza ed autonomia rispetto ad ogni altra associazione.
<li>Per il raggiungimento dei propri scopi essa si avvale in modo determinante e prevalente delle prestazioni personali volontarie e gratuite assicurate dai propri aderenti. In caso di particolare necessità, può assumere lavoratori dipendenti e avvalersi di prestatori di lavoro autonomo o professionale, anche ricorrendo a propri associati.
<li>Gli impianti, i servizi, le strutture e le attività promossi ed organizzati dall'Associazione sono a disposizione di tutti i soci, i quali hanno diritto di fruirne liberamente nel rispetto degli appositi regolamenti.
</ol>

</div>

<div class="container">

<h3>ARTICOLO 5 - ATTIVITA'</h3>
<ol>
<li> L'Associazione, ai fini del conseguimento e in diretta attuazione degli scopi istituzionali, nonché per creare momenti di socializzazione e di aggregazione, in via esemplificativa, potrà:
<ol type="a">
<li>raccogliere e ridistribuire indumenti, generi alimentari e altri beni di prima necessità per persone bisognose;
<li>promuovere ed organizzare centri di ascolto dove le persone in difficoltà possono incontrare dei volontari preparati per ascoltarle e accompagnarle nella ricerca di soluzioni ai propri problemi;
<li>organizzare attività di doposcuola per aiutare i ragazzi nello svolgimento dei compiti, con particolare attenzione a chi proviene da famiglie con difficoltà economiche, sociali, culturali;
<li>svolgere attività finalizzate alla cura ed all'assistenza delle persone (aiuto domiciliare, segretariato sociale etc.);
<li>organizzazione di attività e momenti conviviali rivolte agli ospiti delle strutture di accoglienza presenti nel territorio per una maggiore integrazione di essi;
<li>organizzare attività di carattere educativo e artistico, corsi, seminari, laboratori, convegni, incontri, rassegne e manifestazioni, per la formazione culturale extrascolastica e professionale, finalizzata alla crescita e alla qualificazione dei partecipanti per un loro fattivo inserimento nelle dinamiche sociali;
<li>promuovere ed organizzare attività ricreative, ginniche e ludiche, specialmente per la terza età e per i bambini; 
<li>promuovere ogni altra iniziativa che sia in linea con le proprie finalità istituzionali, in sintonia con le normative di riferimento. 
</ol>
<li>L'associazione potrà, altresì, partecipare ad iniziative dell'associazionismo democratico e promuovere, direttamente o con altre associazioni aziendali e territoriali, lo sviluppo di un rapporto collaborativo e gli strumenti di partecipazione presenti sul territorio.
<li>L'Associazione, inoltre, potrà svolgere, ogni attività diversa permessa dalla legislazione vigente ad essa applicabile e in linea con gli scopi istituzionali, anche al fine di reperire i fondi necessari al raggiungimento delle proprie finalità, purché non sia incompatibile con la sua natura e sia realizzata nei limiti consentiti dalla legge. A tal proposito, in via esemplificativa, l'Associazione potrà:
<ol>
<li>stipulare ogni opportuno atto o contratto, anche per il finanziamento di iniziative deliberate, considerate opportune e utili per il raggiungimento degli scopi statutari, tra cui, senza esclusione di altri, l'assunzione di prestiti, mutui, a breve o lungo termine, l'acquisto di beni mobili o immobili, la stipula di convenzioni di qualsiasi genere anche trascrivibili nei pubblici registri, con enti pubblici e privati;
<li>stipulare convenzioni per l'affidamento in gestione di parte delle attività;
<li>svolgere, in via accessoria e strumentale al perseguimento dei fini istituzionali, sempre a carattere di non prevalenza, a titolo esemplificativo, prestazioni pubblicitarie, sponsorizzazioni, gestione di spazi e impianti per lo svolgimento di attività teatrali e musicali e operazioni di merchandising, nei limiti permessi dalla legislazione ad essa applicabile.
</ol>
</ol>

</div>
